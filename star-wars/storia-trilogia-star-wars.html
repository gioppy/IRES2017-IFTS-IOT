<!DOCTYPE html>
<html lang="it">
<head>
  <title>La storia di Star Wars | Storia della Trilogia di Star Wars</title>
  <meta charset="utf-8">
</head>
<body>
 <h1>La storia</h1>
 <p>Il primo film esce nelle sale cinematografiche degli Stati Uniti, paese di produzione, il 25 maggio 1977 e da allora è un ininterrotto successo di pubblico e di fan in tutto il mondo. A tutt'oggi l'esalogia di Guerre Stellari è la saga cinematografica che ha incassato di più nella storia del cinema.</p>

<h2>Le due Trilogie</h2>
<p>I sei film della saga sono divisi in due trilogie che hanno come protagonisti in gran parte personaggi diversi. La trilogia originale, la prima prodotta, risale alla fine degli anni '70 ed ai primi anni '80. La nuova trilogia, la seconda prodotta, è invece apparsa sul grande schermo ventidue anni dopo il primo film, a cavallo tra il secolo scorso e quello corrente. Anche se la nuova trilogia è stata prodotta per seconda, le vicende narrate sono cronologicamente antecedenti a quelle della trilogia originale, si tratta cioè di un prequel.</p>
<p>Questi i titoli dei film in ordine narrativo (tra parentesi è indicato il titolo originale, seguito dal Paese di produzione, seguito dall'anno di distribuzione al cinema nel Paese di produzione):</p>
<ul>
  <li>Star Wars - Episodio I - <strong>La minaccia fantasma</strong> (Star Wars: <em>Episode I - The Phantom Menace</em>, USA, 1999);</li>
<li>Star Wars - Episodio II - <strong>L'attacco dei cloni</strong> (Star Wars: <em>Episode II - Attack of the Clones</em>, USA, 2002);</li>
<li>Star Wars - Episodio III - <strong>La vendetta dei Sith</strong> (Star Wars: <em>Episode III - Revenge of the Sith</em>, USA, 2005);</li>
<li>Guerre Stellari - Episodio IV - <strong>Una nuova speranza</strong> (Star Wars: <em>Episode IV - A New Hope</em>, USA, 1977);</li>
<li>Guerre Stellari - Episodio V - <strong>L'Impero colpisce ancora</strong> (Star Wars: <em>Episode V - The Empire Strikes Back</em>, USA, 1980);</li>
<li>Guerre Stellari - Episodio VI - <strong>Il ritorno dello Jedi</strong> (Star Wars: <em>Episode VI - Return of the Jedi</em>, USA, 1983).</li>
</ul>
  <ul>
    <li><a href="storia-trilogia-star-wars.html">Storia</a></li>
    <li><a href="personaggi-star-wars.html">Personaggi</a></li>
  </ul>
</body>
</html>